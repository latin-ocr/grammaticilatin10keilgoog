86 ’ POMl’Ell

post hunc adscripta sunt significari volui. in eodem codice si quando
vetus scriptura non adparebat, vel punctis positis litteras deletos
indicavi vel ea quae olim scripta esse videbantur cum signo interroga-
tionis exhibui. maiorem curam iure postulabant ea quae ex antiquis
scriptoribus citata vel ex priorum grammaticorum doctrina prolata
sunt. in his igitur, et siquid praeterea hanc diligentiam requirebat,
curavi ut nihil quod in libris manu scriptis esset omitteretur.
Praeter hos libros tribus usus-sum aliis, in quibus fragmenta
vel excerpta Pompeii scripta sunt. nam in prima libri parte adsuit
codex Lavantinus (L), de quo dictum est vol. IV praef. p. XLIX.
in hoc pars libri inde ab initio usque ad eam partem quae est de
verbo scripta cst octavo saeculo, f. 1, Partes orationis donatus quidem
—- f. 20 deponit autem illud quod in dus exit. sed haec omnia ita
mutata et in postrema maxime partein conpendium redacta sunt,
ut non tam pro integro exemplo libri Pompeiani quam pro excerptis
habenda sint. codex autem quo is qui haec excerpta conposuit usus
est ut ad VVolfcnbuttelani codicis scripturam proxime accedebat, ita
et hoc et reliquis omnibus plenior erat. nam non solum in princi-
pio praefationis, quae ex hoc codice edita est anal. gramm.-Vindob.
p. 510, reliquorum librorum defectum reparavit*)„ sed etiam in prima
parte libri, quae accuratius quam reliqua scripta est , supplementa
quaedam scripturaelacunis corruptae praebuit. in extrema libri parte
de vitiis et virtutibus orationis pro codice' VVolfenbuttelano usus sum
Berolincnsi olim Santeniano et Parisino 7530, de quibus dictum est
vol. IV praef. p. XXXII et XLI. in Santeniano codice (S) praeter
alia quaedam ex prioribus libri partibus excerpta haec pars legitur
p. 171 de barbarismo iuxta pompeium. Barbarismus est - p. 216 α re·
bus paribus explicit. eius scripturam debeo Lindemanni ‘editioni ex
hoc codice expressae. sed quoniam erant de quibus dubitarem, num
recto a Lindemanno relata essent, cum operae pretium non esse iu-
dicarem codicem iterum conferre, integram scripturae discrepantiam
indicare nolui ‚ sed in hac parte Sangermanenses libros potissimum

mannus, cum raro reliquis libris firmaretur, correxi. accusativus casus pro ab·
lativo cum verbis sunm· vel uti in uno et altero codice saepius coniunctus paucis
locis eam fidem habuit, ut recipiendus esse videretur, ut p. 88 summantur vicem.
sed ne in hoc quidem genere opus csse iudicavi, quid quovis loco librarii pecca·
verint indicare.

*) Ex praefatione Pompeii, in qua plura quam in reliquis partibus librarii
mutaverunt, petita esse videntur etiam haec, quae ex eodem Lavantino codice,
sed ex alio commentario in Donatum edita sunt anal. gramm. Vindob. p. 514,
secl in artibus minoribus· quasi docere volens interroyat Ποηαειιε, (eteius auctoritatem
ostendit Pompeius dicendo: ‘alii' inquit ‘scripsemnc artem, 'sed illos non putes intet-
leyere, nisi a Donato sumpserint principium, ut est Probus et Caesar et alii, sed a
Donato sumpserunt principium'.

