4 CLEDONII

manu praescriptum est INCIPIT, item DONATI ante collecta) PROBUS
ET UASSO sqq. codicem olim Petri Pithoei fuisse indicat nomen eius·
in ima margine primae paginae seriptum, ‘P. Pitlzou Emi Basilia . .
1568’. inscriptionem Pithoei eum specimine scripturae ipsius co-
dicis expressit C. G. Muellerus analect. BernenS. part. III (a. 1841)
tab. ΙΙ.

Hoc igitur codice, cum post Petri Pithoei mortem ad fratrem
Franciscum‚ ut videtur, delatus esset, usus est Putschius, qui de
editione sua in epistula ad Gruterum data, quae Cledonii libro
praemissa est, scribit haec, ‘ego sane in hac temporis angustia, e
corrupto Cledonii codice plura eruere non potui, nec consultum
videbatur ingenio nimis indulgere, quod sciam hanc rem multis male
successisse. sed ut verum libere profitear, tanti non est qui bonas
horas male auferat,'ita saepe suaviter nugatur. quia tamen aliquot
veterum auctorum fragmenta inedita eontinet, malui totum corrupte,
quam illas ipsas aevi prioris gemmas separatim publicare, cuius rei
causam facile suspicari potes’. et verissime quidem Putschius et
de corrupto codice et de labore emendandi libri questus est. nam
ut codex Cledonii antiquitate reliquos omnes latinorum grammatico—
rum libros superat, ita vix. ullus in hoc litterarum genere extat,
qui vel gravius corruptus sit vel maiorem in emendando molestiam
paret. cuius rei causa non solum ex neglegentia veteris librarii,
quamvis is quoque multa peccaverit, sed etiam ex ratione et indole
ipsius libri repetenda est. neque enim continuo sermone, sicut re-
liqui grammatici, qui commentarios in Donatum scripserunt, Cle-
donius praecepta artis exposuerat, sed interpretis munere functus
ita per universum librum verba grammatici secutus est, ut ea quae
vel accuratius explicanda vel uberius exponenda esse viderentur
adscripta adnotatione illustraret. qui commentarius olim, ut vide-
tur, una cum integro Donati libro scriptus erat3 mox, cum ab illo
separaretur, modo pauca Donati verba lemmatis loco singulis ad-
notationibus praeseripta, modo ea ad quae interpretis adnotatio
pertinebat omissa, interdum continuis antiquioris grammatici verbis
transscriptis ea quae ab interprete adnotata erant interposita sunt.
multa autem iam tum, eum primum in hanc formam liber redactus
est, perturbata esse facile intellegitur3 alia postea ab iis qui haec
descripserunt et ad suum usum adcommodaverunt corrupta esse
videntur. saepius enim de uno loco plures scriptae sunt adnotatio-
neS, sive ipse Cledonius plura„ de eodem argumento ‘a diversis

veteribus', ut ait, collecta posuerat, sive quaedam ab aliis addita ·

erant, eaeque non numquam aliis interpositis distractae, atque etiam
eadem verba diversis locis repetita sunt. praeterea aliis omissis,
aliis transpositis continuae adnotationes disiectae vel partes adnota-

