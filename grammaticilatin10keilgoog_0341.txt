ARS 333

universam arteni conplexus erat, relictos esse. nam ea quidem quae
in uno Leidensi codice de reliquis partibus orationis addita sunt
tam exilia et tam aliena ab huius grammatici ratione sunt, ut ne
pro excerptis quidem illius habenda sint, sed potius ad defectum
supplendum aliunde videantur collecta esse. atqui in scriptura ver-
borum quoque codices quos supra dixi et inter se et cum excerptis
grammaticorum ita consentiunt, ut unum et communem omnium
fontem esse adpareat. discrepantes enim codicum scripturae, quam-
vis numero frequentes sint, tamen omnes fere in eo versantur ge—
nere, quod non tam ex diversitate originis longius remota quam ex
librariorum vel neglegentia vel lieentia repetendum sit. nam in
verbis diverso modo collocatis vel sine graviore detrimento senten-
tiae mutatis et in exemplis regularum additis vel omissis, in quibus
rebus multum in hoc genere litterarum sibi sumpserunt librarii,
magna. librorum varietas deprehenditur3 in gravioribus rebus raro
dissentiunt. quae cum ita sint, uno codice, in quo hae solae partes
sive casu relictae sive consilio electae erant, ex antiquiore aetate
ad posteriores grammaticos delato omnem Consentii memoriam con-
tineri dicemus. et quoniam primum a Scotis grammaticis eius men-
tionem factam et codicem ad Bobicnses transvectum esse invenimus,
illorum studiis tribuendum putabimus, quod archetypum, ex quo ii
‚codices quibus posterior aetas utebatur ductisunt, servatum est.
Consentiorum familiam quinto saeculo apud Narbonenses laude
litterarum floruisse carmine Sidonii Apollinaris vicesimo tertio et
epistula VIII 4 ad Consentium Narbonensem, amicum Sidonii et
poetam nobilem, scriptis constat. ex hac familia fuisse grammati-
cum cuius libros legimUS, probabilis est coniectura Lachmanni in
Terentian. Maur. praef. p. XIII. nam quod et olim Funccius do
inert. ae decrep. lat. ling. sen. p. 322 suspicatus erat, et Osannus
symb. ad hist. litt. v. II p. 344 sqq. demonstrare conatus est, eum
ipsum esse ad quem Sidonius scripsisset, nullam commendationem
habet ab iis quae apud illum scripta sunt, siquidem in reliquis lit-
terarum laudibus quas praedicavit artis grammaticae scientia non
est laudata. scd illud recte monuit OsannuS, Galliam esse patriam
grammatici indic'ari iis quae de nominibus urbium praecepit p. 2027
et 2030. neque enim casu factum videri, quod gallicarum potissimum
urbium nomina, inque iis Narbonem et Baeterras, ubi Consentii ha-
bitabant, nominavisset. quin etiam dicendi genus exquisitum et
artificiosum ct a vulgari grammaticorum consuetudine diversum
gallico homine studio rhetoricae artiS, quod tum maxime apud Gal-
los florebat, exculto non indignum esse videtur. qua auctoritate
autem Siehardus P. Consentium Romanum dixerit grammaticum,
mibi non constat: neque plus tribuendum est iis quae in Bernensi

