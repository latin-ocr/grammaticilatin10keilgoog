446 EVTYCHIS

existimavit, utrum grammaticus natione Graecus , cum de latino
sermone scriberet, nomen suum in latinum morem convertisset, an
latinum scilicet nomen graeca terminatione adsumpta mutavisset.
grammatici confirmatum quam inferioris aetatis consuetudinem sequi.

Antiquiores artis grammaticae auctores non nominavit Eutyches,
nisi quodÂ¹ semel Priscianum praeceptorem suum laudavit p. 2154.
eiusdem libris de verbo interdum usus est. cuius rei certissima in-
dicia sunt in iis quae de verbis in to desinentibus scripsit p. 2185
coll. Prisc. l. X p. 536. saepe etiam iisdem veterum scriptorum
exemplis uterque usus est. e quibus quaedam Eutychem a Prisciano
recepisse probabile est3 alia vero vel ex antiquiore fonte vel ex
ipsorum scriptorum libris petita esse scripturae differentia ostendit.
quare in iis quae maxime memorabilia esse videbantur Prisciani
locos, ubi eadem leguntur, indicavi.

