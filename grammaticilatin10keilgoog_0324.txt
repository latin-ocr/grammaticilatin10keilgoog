316 IVLlANI EXCERI'TA

antiquorum scriptorum locos , quos illc non ex ipsis quidem auctori-
bus, sed ex grammaticis quibus utebatur citavit, duo Varronis frag-
menta posuit, quorum alterum de generibus ex libris do lingua
latina minus accurate a reliquis interpretibus Donati citatum, alte·
rum ex saturis Menippeis ab hoc ,uno exhibitum est. deinde in ea
parte, quam uberius quam reliquas tractavit, de pedibus quaedam
scripsit, quae ab aliis tradita esse non inveni, quamquam plurima
ex iis potius errori grammatici tribuenda quam ex antiquo fonte
repetenda esse adparet. denique ii loci in quibus priorum gramma·
ticorum nomina adscripta sunt propter hos ipsos alicuius momenti
esse visi sunt. haec· igitur et praeterea pauca quaedam, quae me·
moria non indigna erant, ex Ι universo opere excerpta exhibere
placuit.

Finita iam prope editione et typis expressa partem libri non addito
nomine auctoris scriptam esse vidi in codice Bernensi 123 saec. X
f. 117 Partes orationis quot sunt? octo — f. 123* da accentu tercie con-
iuqatz‘onis correpte quia inperative modo in e mutatur et facit seruescere
inde aquusco quia tercia correpta · est et infiniliuo mo ante pe Ι. sed
scripturam codicis , quam· in iis quae ex hac parte edidi me rogante
mecum communicavit Hermannus Hagenus, tam corruptam esse in-
tellexi, ut pauca quae inde expromenda esse viderentur invenirem,
quae B littera significavi.

Excerptis Iuliani pauca, quae ex aliis commentariis in Dona-
tum descripta habebam, subieci, de quibus suo loco adnotatum est.
quamquam autem facile augeri horum excerptorum numerus potuit,
tamen plura ex istis commentariis infima aetate scriptis exhibere
parum utilitatis habere visum est. nam siquid in illis praeter vul-
garem expositionem regularum Donati vel recentium scriptorum·
exempla ex antiquiorum grammaticorum doctrina receptum est, haec
omnia fere ex iis libris qui nunc etiam extant, maxime ex com-
mento Pompeii diligenter ab iis qui post4eum in Donati arte ex-
ponenda versati sunt tractatO, petita esse inveni.

