598 MACROBU

emendationes vel in editionem receptas vel in adnotatione propositas
e priore editione Pontani a. 1597 petivi. nam ipsam Opsopoei edi-
tionem non vidi.

Diversa excerptorum genera ex uno Macrobii codice vel ex apo-
xgraphis unius codicis collecta esse ex vitiis quibusdam scripturae
maxime in ‚Å∏fragmentis veterum scriptorum communi consensu et in
Parisinis excerptis etin tractatu ad Severum inventis (nam reliquo-
rum fragmentorum minor in hac re vis est) adparet. temporis au-
tem quo facta sunt nullum certum indicium est. sed quoniam Pari-
sino codici nomen excerptoris subscriptum est Iohannes, hunc esse
Ioannem Scotum, eum qui Erigena vulgo dicitur, existimaverunt
Pithoeus in editione Pontani et editor glossariorum Labbaei praef.
p. 7. quae coniectura, multorum illa quidem consensu conprobata,
quamquam aliud fundamentum non habet, quam quod studiis illius
maxime consentaneus esse videbatur libellus, tamen illa fere aetate
' haec excerpta conposita esse veri simile est. nam tum primum in
regno Francorum studia graecae linguae exerceri coepta sunt. ad
quae eum qui excerpta fecit operam suam accommodavisse et sub-
scriptio codicis docet et natura libri declarat. iam vcro de ipso
Macrobii libro quamquam post inventa Bobiensia excerpta rectius
quam antea iudicari potest, tamen ne nunc quidem satis constat,
propterea quod grammatici non solo excerptorum munere functi
sunt, sed multa etiam ipsi novaverunt. nam is qui Parisina ex-
cerpta conposuit ut argumentum ct ordinem libri accuratius quam
reliqui servavit, ita ad regulas graeci verbi et usum scholarum in-
. tentus non, solum multa ex iis quae Macrobius scripserat praetermi-
sit, ut ipse ait, sed etiam pro captu suae aetatis non nulla addidit
vel mutavit. ex Bobiensibus autem grammaticis alter pauca omnino
exhibuit ad latina maxime verba pertinentia, in quibus sane solum
Macrobium secutus cst3 alter, qui tractatum de verbo ad Severum
scripsit, quamvis plurima Macrobii libro debeat, e' quo ipsc quoque
ea maxime quae ad latinum sermonem spectant recepit, tamen con-
plura quae vel ab aliis petiverat vel ipse invenerat, ut declinationes
verborum, quas Macrobius certe non posuerat, adiecit.

