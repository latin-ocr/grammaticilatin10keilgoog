528 [PALAEMONIS]

principem editionem Palaemonis et Aspri libri editi sunt in editione
Ascensiana Parisiis a. 1516 et in Putschiana, Palaemonis in editione
Basileensi a. 1527, Aspri per Caesarium Lipsiae a. 1527 et Friburgi
a. 1533 et a Lindemanno in primo volumine grammaticorum.

Sed non esse hos libros a veteribus grammaticis, quorum no·
mina prae se ferunt, scriptos, sicut olim creditum est, non puto
iam argumentis demonstrandum esse. ac ne illud quidem ullo modo
probari potest, quod de Palaemone se probaturum esse promiserat
Osannus symbol. litter. II p. 228, excerpta ex genuinis illorum
libris a recentioribus grammaticis collecta et variis mutationibus de-
pravata nomina veterum auctorum, a quibus originem duxissent,
traxisse. immo tam diversa sunt omnia ab iis quae certis testimo-
niis de Palaemonis et Aspri doctrina tradita sunt, ut non dubitem
quin nulla antiquitatis fide nitantur nomina nobilissimorum gramma-
ticorum his libris inscripta. .

Itaque ut primum de Palaemone dicam, quaecumque vel ad-
scripto hoc nomine a grammaticis citantur vel probabiliter ad eius
doctrinam revocantur apud Charisium Diomedem Consentium Pho-
cam, et siqui praeterea eodem auctore usi sunt, eorum nihil in hoc
libro legitur. neque vereor nequis hoc ita abutatur, ut illa ex re-
centioris cuiusdam Palaemonis arte, de qua supra p. 334 disputa-
tum est, recepta, haec de quibus nunc agitur genuina Remmii, Pa-
laemonis excerpta esse dicat. nam nihil omnino in hoc libro scrip-
tum est quod non ab iis grammaticis, quorum libros nunc etiam
habemus, peti potuerit vel aliqua probabilitatis specie antiquiorem
originem sibi vindicet, sed omnia in notissimis et maxime vulgari-
bus grammaticorum praeceptis de sex partibus orationis , de nomine
pronomine verbo participio adverbio praepositione, (coniunctionis
enim et interiectionis expositio omissa est) versantur, eaque in for-
mam regularum et quaestionum satis neglegenter redacta neque
certo ordine conposita sunt. et multa quidem partim iisdem verbis
scripta, partim uberius et ,accuratius explicata leguntur in regulis
Augustini. alia similiter cum institutis Probi consentiunt, ex quo
*genere sunt haec, p. 1369 de conparatione nominum Prob. p. 56 sqq.;
p. 1371. de dativo et ablativo plurali quartae declinationis Prob. p.
1163 p. 1374 de nominibus in as exeuntibus Prob. p. 79. hos igi-
tur vel his similes regularum scriptores is qui haec scripsit videtur
secutus esse. ea vero quac ipse addidit maximam partem inepta
sunt, ut p. 1370 de deminutione nominum, p. 1378 de pronomini-
bus id et idem, qui et quidam idem significantibus quo tempore au-

16 saec. vm, f. 56 incipit liber palemonis de arte: cf. Endlicher catal. cod. phi-
lolog. latin, bibl. Palat. Vindob. p. 220, analect. gramm. vindob. p. 202.

