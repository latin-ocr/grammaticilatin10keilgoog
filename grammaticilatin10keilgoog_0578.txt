570 1)ξῖ DVBIIS NOMINIBVS

quae nullius pretii aestimanda sunt, conplura quae nec tradita ab
aliis et haud dubie ab antiquiore auctore petita sunt exhibet.

Iam vero de auctore a quo scriptor has antiquitatis reliquias
accepit etsi nihil certo confirmari potest, tamen conparatis iis quae
a reliquis grammaticis tradita sunt nullum puto inveniri posse, ad
quem potius illa referantur quam Caprum, cui plurima quae nunc
apud grammaticos de dubiis nominum generibus scripta legimus de·
beri haud inprobabile est. nam in excerptis Iulii Romani .apud
Charisium', in Prisciani libris, in Nonii capite tertio quod est (lq
indiscretis generibuS, in catholicis Probi, in Servii commentario in
Vergilium, denique in Capri libro de orthographia qui vulgo fertur
multa leguntur nomina, quae partim iisdem exemplis adpositis par-
tim substitutis aliis in hunc quoque librum recepta sunt. quare quo
certius de illo consensu constaret et de communi fonte iudicari pos-
set, locos grammaticorum quos dixi subiecta adnotatione indicavi.
quamquam facile plura adscribi, non nulla etiam quae posui fortasse
rectius omitti potuisse sci0. ex illis igitur grammaticis Iulius Ro·
manus saepius Caprum nominat. Priscianus autem ea quae in quinto
libro de generibus nominum scripsit apud Caprum et apud Probum
de dubiis generibus inveniri ait p. 171, 14, cosdemque auctores
etiam in reliquis libris saepius appellat, quae videtur causa esse,
cur conplura quae apud eum scripta sunt eum catholicis Probi con-
sentiant. Nonium quoque propter eius cum Prisciano et Charisio
consensum Capro usum esse puto , quamquam Hertzius annal. philol.
nov. a. 1862 p. 786 non hunc ipsum, sed Probum a Capro postea
exscriptum eius auctorem fuisse voluit. sed quae ad hanc senten-
tiam confirmandam attulit ab iis quae de Capro tradita sunt dissen-
tientia haud scio an rectius posterioribus grammaticis , qui minus
accurate illius doctrinam sequebantur, quam Capro multa ex Probi
copiis omittenti tribuamus. deinde Servius, qui de dubiis nominibus
disputans Caprum nominavit in Verg. Aen. IX 7093 X 344, 377,
788, plura quae de eadem re tradit ab hoc petivisse videtur. deni—
que Capri liber qui vulgo dicitur, etsi non a Capro scrithS, 'sed
multo inferiore tempore conpositus est, tamen quaedam ex illius
libris excerpta continere iure creditur. ex quo etiam illud adparet,
diu apud grammaticos duravisse Capri memoriam. itaque ut alii
grammatici in generibus nominum definiendis Capri potissimum co-
piis usi esse videntur, ita eum qui bunc de dubiis nominibus libel-
lum scripsit non integros quidem illius libros, qui eo tempore vix
extabant, sed excerpta, e quibus veterum scriptorum exempla colli-
geret, adhibuisse crediderim. scripsit autem post aetatem Isidori,
cuius mentionem fecit v. legumen p. 85 Η.

